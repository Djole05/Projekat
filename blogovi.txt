[{"autor":"Nikola Preković","email":"nikolaprekovic@gmail.com","naslov":"Hamilton dobio Senninu kacigu na poklon","blog":"Britanac je bio vidno uzbuđen nakon izjednačavanja rezultata svog heroja Ayrtona Senne.\n\n„Tresem se… nemam reči. Znam da je Ayrton za mnoge omiljeni vozač svih vremena, a i ja pripadam toj grupi ljudi. Njegove vožnje su me inspirisale da budem ovde gde sam danas. Velika je čast izjednačiti njegov rezultat i dobiti ovakav poklon. Veliko hvala Senninoj porodici na ovome. Ova staza je oduvek bila dobra za mene. Borba je bila neizvesna sa Ferrarijima. Ponovo su bili brzi, ali na to smo ove godine već navikli. Dao sam apsolutni maksimum, imao sam veliku podršku sa tribina i na kraju sam uspeo da odvezem ovakav krug za pol-poziciju“, izjavio je Hamilton."},{"autor":"Đorđe Mitrović","email":"djordje05@gmail.com","naslov":"Raikkonen: Mislim da će trka biti sasvim druga priča","blog":"Vozač Ferarija pokušaće da na najbolji način iskoristi start trke.\n\nKimi Raikkonen pokušaće da sa što boljim rezultatom što pre zaboravi VN Monaka, na kojoj nije uspeo da pol poziciju pretoči u pobedu. Finac će trku u Kanadi startovati iz drugog startnog reda.\n\n“Naravno da mislim da je bolid dosta dobar. Iz određenih razloga sam se mučio na kvalifikacijama, ali trebalo bi da trka bude sasvim druga priča. Ovde trke umeju da budu zanimljive, svašta se može desiti. Nikada se ne zna, svako mesto na stazi je posebno. Videćemo šta će doneti sutra, nadam se da ću imati brzine.” kazao je Raikkonen."},{"autor":"Nikola Preković","email":"nikolaprekovic@gmail.com","naslov":"Dominacija Mercedesa i pobeda Hamiltona u Kanadi","blog":"Vozač Mercedesa Luis Hamilton trijumfovao je na Velikoj nagradi Kanade, sedmoj trci ovogodišnjeg F1 šampionata.\nBritanac je na stazi Žil Vilnev dominantno od početka do kraja vodio i ostvario je treću pobedu ove sezone, a 56. ukupno u karijeri.\nDominaciju Mercedesa u Kanadi zaokružio je Valteri Botas koji je bio drugi, a lošu trku imali su vozači Ferarija. Vodeći u generalnom plasmanu Sebastijan Fetel završio je na četvrtom mestu, dok je Kimi Raikonen bio sedmi.\nNa pobedničko postolje popeo se i Danijel Rikardo u Red Bulu, a Serhio Peres i sebastijan Okon iz Fors Indije bili su peti, odnosno šesti.\n"}]
